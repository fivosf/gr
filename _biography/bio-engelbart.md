# Σύντομη βιογραφία του Douglas Carl Engelbart
Ο Douglas Carl Engelbart ήταν Αμερικανός μηχανικός και εφευρέτης. Είναι γνωστός ως o άνθρωπος που καθιέρωσε τον όρο «επικοινωνία ανθρώπου υπολογιστή (Human–Computer Interaction) HCI», τη δημιουργία του ποντικιού που χρησιμοποιούμε για την αλληλεπίδρασή μας με τον υπολογιστή αλλά και για τη δημιουργία του hypertext.

O Engelbart γεννήθηκε το 1925 στο Portland του Oregon. Στα μισά της φυτείας του στο πανεπιστήμιο του Oregon  υπηρέτησε για δύο χρόνια στο πολεμικό ναυτικό των Ηνωμένων Πολιτειών και κατά τη διάρκεια της θητείας του το 1945  σε ένα μικρό νησί εμπνεύστηκε από το άρθρο του Vannevar Bush «As We May Think» που έλεγε ότι η ανθρωπότητα θα έπρεπε να κάνει τη γνώση διαθέσιμη σε όλους με διάφορους τρόπους. Ο Engelbart έχοντας διαβάσει αρκετά άρθρα για τους υπολογιστές εκείνη την εποχή, καθώς ήταν κάτι πολύ νέο, κατάλαβε ότι η πληροφορία θα μπορούσε να επεξεργαστεί και να εμφανιστεί σε μια οθόνη. Φαντάστηκε ένα μέρος που η συνολική ανθρώπινη γνώση θα είναι προσβάσιμη από όλους (Σημερινό internet). Αποφοίτησε από το πανεπιστήμιο του Oregon το 1948. Το 1951 ως φοιτητής στο Berkley βοήθησε στη δημιουργία του CALDIC, ενός ηλεκτρονικού υπολογιστή που θα βοηθούσε στην έρευνα του πανεπιστημίου. Αφού ολοκλήρωσε το διδακτορικό του έμεινε στο Berkley ως βοηθός καθηγητή για ένα χρόνο πριν αποφασίσει να κυνηγήσει το αρχικό του όνειρο.

Το 1957 o Engelbart o ξεκίνησε να δουλεύει στο Stanford Research Institute όπου γνώρισε τον Hewitt Crane. Οι δυο τους δουλέψανε πάνω σε μαγνητικές συσκευές και στο πως να κάνουν τα ηλεκτρονικά εξαρτήματα μικρότερα. Το 1962 o Engelbart γράφει μια αναφορά με τίτλο Augmenting Human Intellect: A Conceptual Framework η οποία μεταξύ άλλων παρουσίασε πρακτικές οι οποίες υιοθετήθηκαν ως στάνταρ από αρχιτέκτονες και μηχανικούς. 

Με τη χρηματοδότηση της ARPA o  Engelbart κατάφερε να ξεκινήσει το όραμα που είχε για χρόνια. Στο Augmentation Research Center, ένα εργαστήριο που ο ίδιος είχε ιδρύσει στο Stanford Research Institute, με τη βοήθεια της ομάδας του κατασκευάζει το NLS (oN-Line System), ένα σύστημα που έδινε τη δυνατότητα σε διαφορετικούς χρήστες να επεξεργάζονται τα ίδια έγγραφα. Μαζί με την ομάδα του κατασκεύασαν έγχρωμες οθόνες (bitmapped screens), το γνωστό σε όλους μας ποντίκι, το hypertext και πρώιμα γραφικά περιβάλλοντα για αλληλεπίδραση με τον χρήστη. Η ονομασία «ποντίκι» ήρθε από το καλώδιο στο πίσω μέρος της συσκευής που έμοιαζε σαν ουρά.

Στις αρχές τις 10ετίας του 70 αρκετοί ερευνητές που δούλευαν με τον Engelbart έφυγαν για να δουλέψουν στη Xerox PARC και η στρατιωτική χρηματοδότηση της ARPA στο Augmentation Research Center (ARC) μειώθηκε αρκετά. Το ARC πέρασε στα χέρια της Tymshare το 1976.

To 1988 μαζί με την κόρη του Christina Engelbart, ιδρύουν το Bootstrap Institute και προσέφεραν σεμινάρια 3ιμιση ημερών τα οποία διεξάγονταν στο πανεπιστήμιο του Stanford μέχρι το 2000. Παράλληλα το 1988 ιδρύουν και το Doug Engelbart Institute για να περάσουν τις ιδέες του Engelbart σχετικά με την συλλογική νοημοσύνη στην επίλυση προβλημάτων.

Η δουλειά του Engelbart αποτέλεσε βάση για τη δημιουργία αρκετών τεχνολογιών που χρησιμοποιούμε σήμερα, η φιλοσοφία του ποντικιού ως αντικείμενο διάδρασης με τους υπολογιστές παραμένει ίδια ακόμα και σήμερα.

O Engelbart πέθανε το 2013 από νεφρική ανεπάρκεια και έπασχε από Alzheimer ήδη από το 2007. 
