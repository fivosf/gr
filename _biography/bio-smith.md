# Συντομη βιογραφία του David Canfield Smith 

Ο David Canfield Smith γεννήθηκε στο Roanoke της Virginia στις 29 Μαρτίου του 1945. Το 1963 αποφοίτησε από λύκειο του Chillicothe. Το 1967 πήρε πτυχίο στα μαθηματικά από το  Oberlin College. Παρ’ όλα αυτά δεν ήθελε να γίνει καθηγητής μαθηματικών και απέκτησε ενδιαφέρον για την τεχνητή νοημοσύνη  αφού διάβασε το βιβλίο του Edward A. Feigenbaum «Computers and Thought» Το 1967 ξεκίνησε το διδακτορικό του στο πανεπιστήμιο του Stanford στην επιστήμη των υπολογιστών. Όσο ήταν στο  Stanford ήθελε να δημιουργήσει έναν υπολογιστή ικανό να μαθαίνει από μόνος του. Ο Smith στράφηκε για βοήθεια στον Alan Kay που ήταν βοηθός καθηγητή στο Stanford, ο οποίος δέχτηκε να είναι ο σύμβουλος στο διδακτορικό του Smith. O Smith τελείωσε την διδακτορική του διατριβή το 1975 κατά την οποία δημιούργησε το Pygmalion το οποίο υλοποιήθηκε πάνω στο Smalltalk. Το Pygmalion εισήγαγε δύο νέα βασικά χαρακτηριστικά, τα εικονίδια, και τον προγραμματισμό μέσω παραδείγματος.

Από το 1975 έως το 1976 ο Smith δούλεψε ως προγραμματιστής στο  Douglas Englebart’s Augmentation Research Center του  Stanford Research Institute (SRI). Από το 1976 έως το 1983 δούλεψε στην Xerox ως User Interface Designer και ήταν ένας από τους 6 βασικούς σχεδιαστές της εταιρίας. Το 1983 συνεχίζει ως use UI Designer για τη VisiCorp που εκείνη την εποχή ήταν μεγαλύτερη και από τη Microsoft και παρήγαγε εφαρμογές για προσωπικούς υπολογιστές όπως το VisiCalc. Όσο δούλευε ο Smith εκει ξεκίνησε να σχεδιάζει μια εφαρμογή που θα έκανε ότι και το VisiCalc άλλα για σχεσιακές βάσεις δεδομένων. Η VisiCorp κατέρρευσε πριν ο Smith προλάβει να ολοκληρώσει την εφαρμογή του.

Το 1984, μαζί με πρώην υπαλλήλους της  VisiCorp, o Smith ιδρύει μια startup εταιρία υπό την  προστασία της Dest Corporation. Σκοπός της εταιρίας ήταν η ψηφιοποίηση τεράστιου όγκου εγγράφων χρησιμοποιώντας το OCR λογισμικό της Dest το οποίο θα συνδύαζαν με συσκευές μαζικής αποθήκευσης. Ωστόσο για άλλη μια φορά η Dest χρεοκόπησε πριν προλάβουν να ολοκληρώσουν το εγχείρημα.  

Το 1985 ο Smith ιδρύει την Cognition μια startup εταιρία με σκοπό την ανάπτυξη ενός λογισμικού για χρήση από μηχανικούς. Ήταν βασισμένο στο Sketchpad του Sutherland. To λογισμικό ολοκληρώθηκε και βγήκε στην αγορά, όμως η Cognition δεν έβγαζε κέρδος και χρεοκόπησε. Το λογισμικό ωστόσο βραβεύτηκε σε διαγωνισμό της General Motors. Αναγνωρίστηκε για την απλότητα του User Interface. 

To 1988 o Smith Δουλεύει για την Apple ως User Interface Designer. Μαζί με τον Alan Kay δημιουργούν το KidSim ένα λογισμικό εκμάθησης προγραμματισμού σε παιδιά με τη μέθοδο programming by example. Κατά τη διάρκεια της εργασίας του στην Apple βοήθησε και στη δημιουργία του OpenDoc 
\
To 1996 η Apple σταμάτησε το KidSim και ο  Smith μαζί με άλλους ιδρύει την Stagecast και μετονομάζουν το KidSim σε Creator. Η εταιρία όμως δεν προχώρησε λόγο ελλιπής χρηματοδότησης.

Το 2002 ο Smith δουλεύει ως προγραμματιστής στην IBM. Το 2003 βγήκε στη σύνταξη και ξεκίνησε να ταξιδεύει με τη γυναίκα του και να γράφει για τα ταξίδια τους. Θα μείνει περισσότερο γνωστός επειδή συνέλαβε την ιδέα χρησιμοποίησης εικονιδίων στα λογισμικά. 
