Το Android είναι λειτουργικό σύστημα για κινητές συσκευές το οποίο βασίζεται στον πυρήνα του λειτουργικού linux. To Το λειτουργικό όπως το ξέρουμε σήμερα αναπτύχθηκε αρχικά από την Google και αργότερα από την Open Handset Alliance . Είναι κατά κύριο λόγο σχεδιασμένο για συσκευές με οθόνη αφής, όπως τα έξυπνα τηλέφωνα και τα τάμπλετ, με διαφορετικό περιβάλλον χρήσης για τηλεοράσεις (Android TV), αυτοκίνητα (Android Auto) και ρολόγια χειρός (Android Wear). Παρόλο που έχει αναπτυχθεί για συσκευές με οθόνη αφής, έχει χρησιμοποιηθεί σε κονσόλες παιχνιδιών, ψηφιακές φωτογραφικές μηχανές, συνηθισμένους Η/Υ (π.χ. το HP Slate 21) και σε άλλες ηλεκτρονικές συσκευές.

Η πρώτη παρουσίαση της πλατφόρμας Android έγινε στις 5 Νοεμβρίου 2007, παράλληλα με την ανακοίνωση της ίδρυσης του οργανισμού Open Handset Alliance, μιας κοινοπραξίας 48 τηλεπικοινωνιακών εταιριών, εταιριών λογισμικού καθώς και κατασκευής hardware, οι οποίες είναι αφιερωμένες στην ανάπτυξη και εξέλιξη ανοιχτών προτύπων στις συσκευές κινητής τηλεφωνίας.

Η ιστορία του λειτουργικού συστήματος ξεκινάει πίσω στο 2003 με την ανάπτυξή του να μην έχει καμία σχέση με την google ακόμα, αλλα μια εταιρία με την επωνυμία android Inc. Οι πρώτες προθέσεις της εταιρείας ήταν να αναπτύξει ένα προηγμένο λειτουργικό σύστημα για ψηφιακές φωτογραφικές μηχανές και αυτή ήταν η βάση του πεδίου για τους επενδυτές τον Απρίλιο του 2004. Η εταιρεία αποφάσισε τότε ότι η αγορά των φωτογραφικών μηχανών δεν ήταν αρκετά μεγάλη για τους στόχους της, πέντε μήνες αργότερα είχε εκτρέψει τις προσπάθειές της και ανέβαζε το Android ως λειτουργικό σύστημα χειρός που θα ανταγωνιζόταν τα Symbian και τα Microsoft Windows Mobile.

H google απέκτησε την android Inc τον Ιούλιο του 2005 για 50 εκατομμύρια δολάρια. Το πρώτο εμπορικά διαθέσιμο smartphone που τρέχει το Android ήταν το HTC Dream, επίσης γνωστό ως T-Mobile G1, που ανακοινώθηκε στις 23 Σεπτεμβρίου 2008. To λειτουργικό κατάφερε αμέσως να εκτοπίσει από την αγορά τους βασικούς αναγωνιστές για την εποχή εκείνη, Symbian Foundation και το LiMo Foundation, ενώ γρήγορα εξελίχθηκε στο πιο αναγνωρισμένο λειτουργικό σύστημα για κινητές συσκευές. 

Η επιτυχία του λειτουργικού android οφείλεται κυρίως στον ανοιχτό κώδικα που επιτρέπει στις εταιρίες κατασκευή κινητών τηλεφώνων tablet και wearables να χρησιμοποιούν και να προσαρμόζουν το λειτουργικό σύμφωνα με τις ανάγκες τους.  Σήμερα εκτός από κινητές συσκευές συναντάμε το android σε τηλεοράσεις, ρολόγια ακόμα και αυτοκίνητα. Αναμφισβήτητα το λειτουργικό android καθιέρωσε τον τρόπο με τον οποίο ο περισσότερος κόσμος αλληλοεπιδρά με διάφορες συσκευές, με τελευταία προσθήκη τον ψηφιακό βοηθό google assistant με τον οποίο είναι δυνατή η αλληλεπίδραση μέσω φωνητικών εντολών.
