# Η περίπτωση της Apple
Η ιστορία της apple ξεκινάει το 1976 από τον Steve Jobs και τον Steven Wozniak. Πολλές πληροφορίες για την ιστορία της εταιρίας και του βασικού ιδρυτή της μπορεί να ανακτήσει κανείς από την ταινία  Steve Jobs (2015).

Στα πρώιμα στάδια η έδρα της εταιρίας ήταν ένα γκαράζ στο Λος Άλτος της Καλιφόρνιας των Η.Π.Α. Εκεί δημιουργήθηκε και το πρώτο προϊόν της εταιρίας ο υπολογιστής apple I, o οποίος ήταν δημιούργημα του Steven Wozniak, και έγινε αποδεκτός ως ο πρώτος ολοκληρωμένος προσωπικός υπολογιστής. Ένα χρόνο αργότερα ο apple II κατέκτησε την αγορά με εκατομμύρια χρήστες που πριν δεν είχαν πρόσβαση σε ηλεκτρονικούς υπολογιστές. Ο κύριος λόγος της εμπορικής επιτυχίας του apple II ήταν το VisiCalc, το πρώτο πρόγραμμα υπολογιστικού φύλλου (spreadsheet). Βλέπουμε λοιπόν εδώ ότι η apple καινοτομεί από τον πρώτο χρόνο της ίδρυσής της και αλλάζει τον κόσμο δίνοντας πρόσβαση στους ηλεκτρονικούς υπολογιστές σε ανθρώπους που πριν δεν είχαν καμία επαφή. Ξεκινάει όμως και η αλλαγή στο τρόπο που η χρήστες πλέον αλληλοεπιδρούν με τους ηλεκτρονικούς υπολογιστές.

Η εμπορική επιτυχία όμως δεν συνεχίζεται. Το 1983 η apple παρουσιάζει μια μεγάλη καινοτομία, τον πρώτο υπολογιστή με γραφικό περιβάλλον εργασίας «apple Lisa», το τεράστιο κόστος του όμως οδηγεί σε εμπορική αποτυχία. Ένα χρόνο αργότερα όμως η apple παρουσίασε τον macintosh των υπολογιστή με τον οποίο έγινε γνωστή η εταιρία στο ευρύ κοινό και επαναπροσδιόρισε την διεπαφή ανθρώπου – μηχανής, και εξασφάλισε στην εταιρία σημαντική θέση στον τομέα ηλεκτρονικών υπολογιστών μέχρι το 1990.

Ο συνιδρυτής της apple Steve Jobs είχε φύγει από την εταιρία το 1985 για να ιδρύσει την NeXT Computer Inc. H Next έπαιξε σημαντικό ρόλο στην ανάπτυξη της apple καθώς το 1996 μετά από πολλές λάθος επιλογές και με την ανάπτυξη της Microsoft εκείνη την εποχή η apple βρέθηκε στα πρόθυρα της πτώχευσης. Μετά από διαπραγματεύσεις η apple αγόρασε την NeXT και ο Jobs επέστρεψε στην εταιρία ως διευθύνων σύμβουλος.

Το 1998 η apple αρχίζει και πάλι να καινοτομεί και παρουσιάζει το iMac, ενώ το 2001 το λειτουργικό σύστημα για τους υπολογιστές macintosh βελτιώθηκε αρκετά και έγινε το γνωστό Mac Os.

Μπορεί η εμπορική επιτυχία των προϊόντων της εταιρίας να ήταν μεγάλη το ίδιο όμως ήταν και ο ανταγωνισμός. Η εταιρία στράφηκε και σε άλλους τομείς της αγοράς όπου το 2001 παρουσίασε το ipod, το οποίο ενώ δεν ήταν η πρώτη φορητή συσκευή αποθήκευσης και αναπαραγωγής μουσικής πέτυχε εμπορικά λόγο του καλού σχεδιασμού και της ευκολίας στη χρήση.

Η σημαντικότερη προσφορά της εταιρίας στον τρόπο που αλληλοεπιδρούμε όμως με τις μηχανές ήρθε το 2007 με την παρουσίαση του πρώτου smartphone, το iPhone. Με το iPhone η εταιρία άλλαξε για πάντα τον τρόπο που αλληλοεπιδρούμε με τις μηχανές επαναπροσδιόρισε τα κινητά τηλέφωνα. Ο χρήστης έχει πλέον τη δυνατότητα πρόσβασης στο διαδίκτυο μέσω ενσωματωμένου WIFI και οθόνη αφής. Ακολούθησαν και άλλα προϊόντα όπως το ipad (tablet pc) με μεγαλύτερη οθόνη το οποίο έδωσε άλλη έννοια στη φορητότητα. Το παράδειγμά της εταιρίας ακολούθησαν και άλλες λανσάροντας smartphones, ενώ βασικός ανταγωνιστής της  εταιρίας έγινε η google με το λειτουργικό android που χρησιμοποιούν αρκετές συσκευές σήμερα.

Η εταιρία κυριαρχεί ακόμα και σήμερα στην αγορά με τα προϊόντα της όπως ο επιτραπέζιος υπολογιστής iMac και iMac pro, οι φορητοί υπολογιστές MacBook, το iPhone, το iPad και άλλα. Ωστόσο πολλοί είναι αυτοί που λένε ότι μετά τον θάνατο του Steve Jobs η εταιρία σταμάτησε να καινοτομεί και ακολουθεί μια safe στρατηγική εξέλιξης και παρουσίασης των προϊόντων η οποία ακολουθεί την τάση που ακολουθούν οι περισσότερες εταιρίες σήμερα. 
